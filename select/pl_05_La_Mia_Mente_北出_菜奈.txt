La mia mente
la mia mente è piena
è piena di cose
piena di viti, cacciaviti e
chiodi
piena di cose arrugginite e
sacre
e questo treno le muove
e le scatena.
Ed io lotto, ed io le incateno
ed io le ammucchio, ed io le
creo
sì io le creo,
e questo treno le muove
e le scatena.
La mia mente
la mia mente è un pallone
che vaga in un soffice sogno
e non ritorna più sulla terra
e la mia gente lo indica
e la mia gente lo lincia
sì lo lincia
Il primo colpo lo smuove
il secondo lo abbatte.
E questa cassaforte
di vecchie e antiche corazze
questa mente malata
precipita in una violenta
cascata.